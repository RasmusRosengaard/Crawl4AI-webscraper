Socialdemokratiet på Fanø har endelig fundet en borgmesterkandidat.
Ozonlagets tykkelse over Arktis var sidste år på det højeste niveau i 45 år.
Jonas Vingegaard blev tirsdag hyldet på Team Visma-Lease a Bikes hovedkontor.
En skæbnesvanger aften tilbage i 2010 blev startskuddet til den kendte hypnotisørs fascination af sprogets og troens magt. Nu deler han erfaringerne i en ny bog.
Den direkte togforbindelse mellem Struer og København er reddet.
Den skulle lukke i 2030, men nu vil transportminister Thomas Danielsen (V) gå uden om forligskredsen for at redde togforbindelsen.
- Jeg har nu haft en regeringssag, som betyder, at vi kører over forligskredsen på den her strækning og så finansierer det udenom dem.
- Det er en vigtig strækning og en vigtig indsats, at strækningen mellem Struer og København kan blive bevaret som en direkte forbindelse, også selvom der ikke har været villighed til at investere i det fra forligskredsens side, lyder det fra transportministeren.
Nyheden kommer samme dag, som Thomas Danielsen siger, at GoCollective ikke længere skal stå for togdrift i Danmark.
Mindst 50 mennesker er omkommet, efter at der udbrød brand på en båd med sudanesiske flygtninge ud for Libyens kyst søndag. Det oplyser FN's organisation for migration (IOM) ifølge nyhedsbureauet Reuters.
Organisationen har ydet medicinsk hjælp til 24 overlevende. Siden Libyens diktator Muammar Gaddafi og hans regime faldt i 2011, er Libyen blevet et transitknudepunkt for flygtninge og migranter, der forsøger at krydse Middelhavet til Europa.
Per februar 2025 opholdt der sig ifølge IOM's data flere end 850.000 migranter fra 44 forskellige nationaliteter i Libyen, skriver Reuters.
Nævnet for Sundhedsapps anbefaler yderligere de to apps Meta Learn og Min Spiral, som vises på sundhed.dk.
Aros Kunstmuseum i Aarhus var det mest besøgte museum i dette års kulturuge K7.
Det skriver Aros i en pressemeddelelse .
Unge under 27 kunne i uge 37 besøge mere end 200 museer i Danmark gratis i forbindelse med K7, og her toppede Aros ifølge K7's egen opgørelse med i alt 9.042 besøgende.
Aros kunne udover den gratis entré for de unge tilbyde både quiz, koncert og et silent disco i museets regnbuepanorama på toppen af bygningen.
To alkoholpåvirkede kinesiske teenagedrenge blev i vinter taget i at have tisset i en gryde med suppe hos Kinas største hotpot-restaurantkæde, Haidilao.
Nu har de fået deres straf og skal betale erstatning på 2,2 millioner yuan, som svarer til omkring 1,9 millioner kroner til kæden i Shanghai. Det skriver BBC.
Gerningsmændene delte en video af optrinnet på sociale medier. Efterfølgende tilbød Haidilao erstatning til tusindvis af gæster, der havde spist der samme aften.
Erstatningen går til restaurantkædens driftsmæssige og omdømmemæssig skade, til nyt service, rengøringsudgifter og sagsomkostninger.
Haidilao krævede i første omgang erstatning på 23 millioner yuan.
De efterladte til en 32-årig dansk mand, som den 30. august blev revet med i et jordskred i Levanger i Norge og senere blev fundet omkommet , takker de redningsfolk, som ledte efter ham. Det skriver det norske public service-medie NRK.
Manden, som arbejdede for ingeniørvirksomheden Niras, var på job i området, da jordskreddet fandt sted. Han efterlader sig kone og to børn.
Jordskreddet ødelagde både en motorvej og en jernbanestrækning.
Ifølge præsidenten var skibets besætning "voldelige narkoterrorister".
Blå partier vil have endnu klarere svar fra regeringen på tendens med studerende fra Bangladesh og Nepal.
Champions League er tilbage, og her kommer DR Sportens kommentator Andreas Kraul med sine forventninger til de danske repræsentanter.
De seneste år er flere og flere studerende fra Bangladesh og Nepal blevet optaget på danske universiteter.
Bordtennisspilleren Anders Lind leverede i weekenden et af sine største resultater i karrieren, da han besejrede den kinesiske verdensetter Lin Shidong i kvartfinalen i WTT Champions Macao i Hongkong.
Selvom semifinalen efterfølgende blev endestationen for Lind, så kan han i dag glæde sig over, at han avancerer fem pladser på verdensranglisten.
Lind springer fra nummer 19 til nummer 14, hvilket er hans bedste placering i karrieren.
Jonathan Groth er nummer 25 i verden. Hans bedste placering i karrieren var nummer 15 tilbage i 2018, og den har Lind nu også overgået.
Lind har dog stadig et stykke op til Michael Maze, der i 2010 var helt oppe som nummer otte på verdensranglisten.
I Sverige har en bog fra skuespilpar startet en debat om, hvorvidt sexafhængighed bare er en undskyldning for dårlig opførsel.
Den 43-årige mand, der tidligere i dag blev dømt skyldig i drabet på en 35-årig mandlig kollega, har nu fået udmålt sin straf.
Han idømmes 12 års fængsel og udvisning for det voldsomme drab, der fandt sted på begges arbejdsplads, Danish Crown Slagteriet i Holsted, i juni sidste år.
Det skriver TV Syd.
Derudover skal den skyldige, som hedder Hussein Zake Mohamad, betale erstatning på knap 2,4 millioner kroner til den afdødes hustru og børn.
Han har anket dommen til Landsretten, fortæller hans forsvarer til TV Syd.
Det har taget tre år at male busskurene, som du kan se eksempler på nedenfor.
13 personer, der alle har familiære relationer, er blevet anholdt i en storstilet politiaktion.
De er sigtet for hvidvask af særlig grov beskaffenhed ved at have håndteret og omvekslet mere end 20 millioner kroner med henblik på hvidvask, skriver National Enhed for Særlig Kriminalitet, NSK, i en pressemeddelelse.
Kriminaliteten skal være sket i et komplekst setup med tråde til udlandet.
Anholdelserne foregik i samarbejde med flere politikredse og tysk politi og med assistance fra toldmyndighederne.
Flere af de anholdte er desuden sigtet for dokumentfalsk.
Siden filmen "Butch Cassidy and the Sundance Kid" fra 1969 har Redford været en af Hollywoods giganter.
Driften skal overgå til DSB, siger transportminister Thomas Danielsen (V) til TV Midtvest.
Københavns politi har haft travlt med bødeblokken over for cyklister i København de sidste dage.
Ude foran to børneinstitutioner på Godthåbsvej på Frederiksberg blev 53 cyklister inden for en time i går morges taget i at cykle på fortovet. Det skriver de i et opslag på X.
I morges stillede færdselspolitiet sig samme sted og sigtede 73 cyklister for at bryde loven og cykle på fortovet.
Det koster ifølge Cyklistforbundet en bøde på 700 kroner at cykle på fortov.
På Samsø Rederis hurtigfærge, der sejler mellem Sælvig og Aarhus er der konstateret tekniske problemer, som man frygter kan udvikle sig.
Det skal undersøges, og derfor tages færgen ud af drift fra og med i dag og frem til den 21. september.
Det skriver rederiet på deres hjemmeside .
Det vides ikke endnu, hvad undersøgelserne på værftet vil vise, og derfor kan Samsø Rederi heller ikke sige med sikkerhed, om det bliver muligt at genoptage driften igen den 22. september. Men rederiet forsikrer, at de melder ud så hurtigt som muligt.
Der henvises til ruten Hou-Sælvig i stedet.
Det har i dag kostet en 60-årig mand en dom på fem måneders fængsel at skrive en kommentar på Facebook, der ifølge Retten i Næstved er udtryk for terrorbilligelse.
Straffen er blevet gjort betinget af, at manden udfører 100 timers samfundstjeneste.
Konkret skrev manden i sin kommentar om Hamas-angrebet på Israel 7. oktober: "Godt de mærker deres egen medicin".
Manden nægtede sig under retsmødet skyldig, men har valgt at modtage dommen, skriver Ritzau.
Byrådsmedlem i Randers Jens Peter Hansen er nu fortid i Moderaterne. Han er nemlig i dag blevet ekskluderet fra partiet.
Det skriver Moderaterne selv i en pressemeddelelse.
En beslutning, der ærgrer Jens Peter Hansen selv, der fortæller til DR, at han har svært ved at se det faktuelle i begrundelsen for eksklusionen.
- Vi har desværre måtte konstatere, at Jens Peter Hansen og kommunekredsledelsen ser forskelligt på processen i det politiske arbejde og den politiske linje, udtaler kommunekredsformand Jan Østergaard Knudsen i pressemeddelelsen.
Det er anden gang på under to år, at Jens Peter Hansen bliver ekskluderet af et parti. I februar 2024 var det Venstre, der på grund af samarbejdsvanskeligheder sagde farvel og tak.
- Det er ikke korrekt, at tre personer skal afgøre, hvorvidt jeg skal sidde i byrådet efter valget, det skal borgerne. Så må jeg jo lave min egen liste og stille op der.
En bilfri hjertezone ved to skoler i Aalborg har skabt mere ro og tryghed i morgentrafikken, viser de første erfaringer.
Næsten tyve procent af den sydfynske landbrugsjord skal laves til natur. Sådan lyder planen i den første grønne trepartsaftale på Fyn.
De kraftigste vindstød ramte Bornholm, mens der faldt mest regn i det sydlige Jylland.
Hvis Israel deltager ved næste års Eurovision, kommer der ikke noget spansk bidrag til sangkonkurrencen.
Sådan lyder det fra Spaniens public service-medie RTVE, der transmitterer Eurovision.
Flertallet i bestyrelsen i RTVE har besluttet, at Spanien trækker sig, hvis Israel deltager, og bliver dermed det femte land, der tager det standpunkt. Tidligere har Holland, Slovenien, Island og Irland meldt det samme ud .
Spanien er det første af de fem store lande, som automatisk er kvalificeret til Eurovision, der officielt meddeler, at de trækker sig, hvis Israel ikke bliver udelukket fra konkurrencen.
Kulturminister Jakob Engel-Schmidt (M) har opfordret danske fans til at tage ukrainske flag med i Parken.
Stødhalsbånd til kvæg, går ikke ud over dyrevelfærden, så nu vil fødevareministeren gøre det lovligt.
Du kan følge resultater og højdepunkter fra VM i Tokyo i denne blog.
Både uddannelses- og udlændingeministeren skal svare på spørgsmål om studievisum og adgang til universiteterne.
Artiklen er opdateret med seneste melding fra politiet.
Københavns Vestegns Politi efterlyste tidligere to drenge på ni og ti år.
Begge drenge fra Hvidovre er igen fundet i god behold, oplyser Københavns Vestegns Politi på X.
- Tak for hjælpen til alle. Det har været en stor hjælp, lyder det fra politiet.
Drengene blev sidst set ved otte-tiden i morges, og politiets melding er sendt ud kort før klokken 12.30.
Hvis du var i Spanien i sommerferien og oplevede det som en varm fornøjelse , var der noget om snakken.
Ifølge det spanske meteorologiske institut, Aemet, var denne sommer den varmeste, der nogensinde er registreret i landet.
24,2 grader landede den gennemsnitlige temperatur på.
- Dette er den højeste gennemsnitstemperatur, siden målingerne begyndte i 1961. Ni af de ti varmeste somre i Spanien, siden målingerne begyndte, har fundet sted i det 21. århundrede, siger talsperson Ruben del Campo på et pressemøde ifølge det norske nyhedsbureau NTB.
Den seneste rekordvarme sommer i Spanien fandt sted i 2022. Denne sommer blev 0,1 grader varmere.
Det er ikke første gang, at store kulturbegivenheder bliver afbrudt af protester, som det skete under Vueltaen.
En ukrainsk mand, som i august blev anholdt i Italien mistænkt for at stå bag sabotage på gasrørledninger , bliver nu udleveret til Tyskland.
Det har en italiensk domstol besluttet, skriver nyhedsbureauet Reuters.
Den ukrainske mand er ifølge den tyske anklagemyndighed mistænkt for at være en del af en gruppe, som placerede sprængstoffer på gasrørledningerne Nord Stream 1 og Nord Stream 2 i Østersøen i september 2022.
Sagen føres i Tyskland, da både svensk og dansk politi har indstillet deres efterforskninger .
Der er nu sat et endeligt retsligt punktum i en 26 år gammel voldtægtssag fra Bøtø på Falster.
Det står klart, efter at anklagemyndigheden har besluttet, at man ikke vil anke dommen på ni års fængsel.
Det oplyser Statsadvokaten i København i en mail til DR.
Den nu 57-årige gerningsmand valgte på domsdagen den 3. september at acceptere dommen. Herefter fulgte to ugers betænkningstid for anklagemyndigheden, der altså nu er kommet frem til, at man ikke vil have sagen i landsretten.
Ved Retten i Nykøbing Falster krævede anklagemyndigheden 12 års fængsel.
Overfaldet skete i sommeren 1999, da en fremmed mand truede en 11-årig pige med en lighter, der lignede en pistol, og hev hende ind i skoven ved Bøtø Strand på Falster.
Her udsatte han hende for en grov voldtægt og forsøgte at kvæle hende. Pigen var i livsfare.
Det norske kongehus har bedt Netflix fjerne kronprins Haakon fra ny dokumentar.
Et nævningeting har i dag kendt en 43-årig mand skyldig i drabet på en 35-årig mandlig kollega i juni sidste år.
Det skriver Syd- og Sønderjyllands Politi i en pressemeddelelse.
Drabet fandt sted på Danish Crowns slagteri i Holsted . Her stak den 43-årige sin kollega i halsen med en kniv, hvilket han efterfølgende døde af.
Retten i Esbjerg tager senere stilling til strafudmålingen.
Meldingen kommer i kølvandet på flere dages angreb i byen.
Professor mener, at der er grund til at 'stoppe op', men i ADHD-foreningen frygter man stigmatisering.
Bornholms Museum flytter fra Rønne og ind i en tidligere fiskefabrik på Nexø Havn.
For mindre end et år siden kuldsejlede planerne om at bygge et nyt museum ved Bornholms Kunstmuseum, fordi det blev alt for dyrt.
Nu er alternativet så fundet, og det giver faktisk mulighed for at lave et bedre museum, siger direktør på Bornholms Museum Jacob Bjerring-Hansen.
- Vi får mere plads, og vi kan lave alt det om - blandt andet Bornholms rige arkæologi - vi ønsker os, plus et børnemuseum, siger han.
Det nye museum koster 118 millioner kroner, og pengene er i hus. Udstillingerne skal bygges op i samarbejde med Moesgaard Museum i Århus, og det nye museum åbner i foråret 2028.
Det var ellers længe storbyen Chicago, der ventede at blive den næste by til at få tvungent besøg af Nationalgarden.
I dag skriver præsident Donald Trump historie, når han og hustruen Melania Trump lander i Storbritannien.
Det er første gang nogensinde, at en amerikansk præsident kommer til Storbritannien på statsbesøg for anden gang.
Præsidenten var også på statsbesøg i Storbritannien hos dronning Elizabeth i 2019.
Nu har hendes søn den britiske kong Charles inviteret ham og hustruen til at bo på Windsor Castle som sine gæster.
Den amerikanske ambassadør Warren Stephens tager i dag imod parret på vegne af kongen, skriver BBC.
I morgen mødes præsidentparret med med prins William og prinsesse Cathrine, inden den formelle velkomst hos kongen og dronning Camilla.
Morgendagens program byder på kransenedlægning ved dronning Elizabeths grav, en overflyvning af britiske og amerikanske F-35 fly og en gallamiddag på slottet.
Torsdag er sidste dag i Storbritannien. Her mødes Trump med premierminister Keir Starmer i Chequers, mens Melania Trump sammen sammen med prinsesse Cathrine mødes med den britiske spejderforening.
Vagthund har meldt supermarkedsgigant til politiet for vildledende markedsføring.
Dokumentaren skaber mere uro om kongehuset, der i forvejen har nok at kæmpe med.
Siden midten af august er fem personer blevet registreret smittet med den samme type fødevarebårne listeria.
De smittede er tre kvinder og to mænd i alderen 70-95 år. Alle har været indlagt.
Ifølge Statens Serum Institut (SSI) har alle fem spist spiseklare fiskefrikadeller.
- Bakterier fra patienter og prøver af fiskefrikadeller fra producenten er blevet sammenlignet. Vi har fundet, at bakterierne er helt ens. Dette viser, at smitten er kommet fra producenten, siger seniorforsker Brian Lassen fra DTU Fødevareinstituttet.
Fiskefrikadellerne kommer fra Tenax Sild A/S, som har tilbagekaldt flere varianter af fiskefrikadellerne. Hvis du har nogle af produkterne i dit køleskab, skal du ikke spise dem. På linket her kan du se , hvilke der er blevet tilbagekaldt.
Anklagemyndigheden anker ikke Københavns Byrets dom mod Henrik Sass Larsen.
Det oplyser anklagemyndigheden til DR.
- Henset til udfaldet i byretten vurderer vi, at landsretten ikke vil nå frem til et andet resultat, oplyser Statsadvokaten i København i en skriftlig kommentar.
Dermed er der sat endeligt punktum i sagen, da Sass heller ikke anker.
I Københavns Byret blev han idømt fire måneders fængsel for besiddelse af flere tusinde billeder og videoer med overgrebsmateriale med børn.
Der var tale om mere end 6.200 billeder og 2.200 videoer. Heraf var 450 fotos og videoer i den groveste kategori.
Han blev i byretten frifundet for anklagen om besiddelse af en barnedukke med et seksuelt formål.