Ultra Nyt er nyheder til børn særligt til de 9 til 14-årige fortalt i et sprog som de forstår.
På Ultra Nyt overvejer vi nøje, hvilke historier vi bringer. Og vi har altid målgruppen - og hvad der er vigtigt for dem - for øje. Her dækker vi alt, der har betydning for vores målgruppe – og det kan også være store emner som konflikter, naturkatastrofer og lignende. Her er det Ultra Nyts opgave at sætte begivenheden ind i en ramme, som de 9 til 14-årige kan forholde sig til. Og så vidt muligt forsøge at være tryghedsskabende.
Vi bestræber os på at lave indhold, der som udgangspunkt ikke kræver voksentilstedeværelse for store børn. Men nyheder kan være skræmmende, og vi opfordrer derfor forældre til at se med, hvis de ved, der har været en stor, skræmmende begivenhed.
Her kan du se Ultra Nyt på DRTV .
Desuden håber vi, at Ultra Nyt kan give et udgangspunkt for samtaler henover middagsbordet. Men vi anbefaler, at yngre børn ikke ser med, uden forældre eller andre voksne er til stede.
Hvis du har feedback, kommentarer, ris eller ros til DR Ultra Nyt, kan du skrive en mail til os på ultranyt@dr.dk .
Vi er super glade for alle input, men vi besvarer ikke alle mails, der kommer ind.